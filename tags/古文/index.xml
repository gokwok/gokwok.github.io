<?xml version="1.0" encoding="utf-8" standalone="yes" ?>
<rss version="2.0" xmlns:atom="http://www.w3.org/2005/Atom">
  <channel>
    <title>古文 on Aporia Zone</title>
    <link>https://gokwok.github.io/tags/%E5%8F%A4%E6%96%87/</link>
    <description>Recent content in 古文 on Aporia Zone</description>
    <generator>Hugo -- gohugo.io</generator>
    <language>en-us</language>
    <lastBuildDate>Tue, 16 Jan 2018 15:00:46 +0000</lastBuildDate>
    
	<atom:link href="https://gokwok.github.io/tags/%E5%8F%A4%E6%96%87/index.xml" rel="self" type="application/rss+xml" />
    
    
    <item>
      <title>項脊軒記</title>
      <link>https://gokwok.github.io/2018/%E9%A0%85%E8%84%8A%E8%BB%92%E8%A8%98/</link>
      <pubDate>Tue, 16 Jan 2018 15:00:46 +0000</pubDate>
      
      <guid>https://gokwok.github.io/2018/%E9%A0%85%E8%84%8A%E8%BB%92%E8%A8%98/</guid>
      <description>項脊軒，舊南閣子也。室僅方丈，可容壹人居。百年老屋，塵泥滲漉，雨澤下註；每移案，顧視，無可置者。又北向，不能得日，日過午已昏。余稍為修葺，使不上漏。前辟四窗，垣墻周庭，以當南日，日影反照，室始洞然。又雜植蘭桂竹木於庭，舊時欄楯，亦遂增勝。借書滿架，偃仰嘯歌，冥然兀坐，萬籟有聲；而庭堦寂寂，小鳥時來啄食，人至不去。三五之夜，明月半墻，桂影斑駁，風移影動，珊珊可愛。 然余居於此，多可喜，亦多可悲。先是庭中通南北為壹。迨諸父異爨，內外多置小門，墻往往而是。東犬西吠，客逾庖而宴，雞棲於廳。庭中始為籬，已為墻，凡再變矣。家有老嫗，嘗居於此。嫗，先大母婢也，乳二世，先妣撫之甚厚。室西連於中閨，先妣嘗壹至。嫗每謂余曰：”某所，而母立於茲。”嫗又曰：”汝姊在吾懷，瓜瓜而泣；娘以指叩門扉曰：‘兒寒乎？欲食乎？’吾從板外相為應答。”語未畢，余泣，嫗亦泣。余自束發，讀書軒中，壹日，大母過余曰：”吾兒，久不見若影，何竟日默默在此，大類女郎也？”比去，以手闔門，自語曰：”吾家讀書久不效，兒之成，則可待乎！”頃之，持壹象笏至，曰：”此吾祖太常公宣德間執此以朝，他日汝當用之！”瞻顧遺跡，如在昨日，令人長號不自禁。 軒東，故嘗為廚，人往，從軒前過。余扃牖而居，久之，能以足音辨人。軒凡四遭火，得不焚，殆有神護者。 項脊生曰：”蜀清守丹穴，利甲天下，其後秦皇帝築女懷清臺；劉玄德與曹操爭天下，諸葛孔明起隴中。方二人之昧昧於壹隅也，世何足以知之，余區區處敗屋中，方揚眉、瞬目，謂有奇景。人知之者，其謂與坎井之蛙何異？” 余既為此誌，後五年，吾妻來歸，時至軒中，從余問古事，或憑幾學書。吾妻歸寧，述諸小妹語曰：”聞姊家有閣子，且何謂閣子也？”其後六年，吾妻死，室壞不修。其後二年，余久臥病無聊，乃使人復葺南閣子，其制稍異於前。然自後余多在外，不常居。 庭有枇杷樹，吾妻死之年所手植也，今已亭亭如蓋矣。</description>
    </item>
    
  </channel>
</rss>